---
title: Nike Air Force 1
tags: Nike
comments: true
---

![Air Force 1 '07 Triple White](/assets/img/AF107.png)

### ประวัติความเป็นมา
---

**Nike Air Force 1** เปิดตัวเป็นรองเท้าบาสเก็ตบอลข้อสูง (High) ในปี 1982 ออกแบบโดย Bruce Kilgore ได้แรงบันดาลใจมาจากรองเท้าเดินเขา ที่ต้องใช้การเคลื่อนไหวมาก ไล่ส่วนส้นข้อเท้าด้านหลังต่ำลงเพื่อลดแรงกดที่เอ็นร้อยหวาย และเป็นการเปิดตัวเทคโนโลยี **Nike Air** เป็นครั้งแรก  ช่วยในเรื่องการซัพพอร์ทในการรับแรงกระแทกจากการกระโดดถึง 30 เปอร์เซ็นต์ ในปีต่อมา Nike ก็ได้เปิดตัว Air Force 1 ข้อต่ำ (Low) ตามมา แต่แล้วในปี 1984 ก็หยุดผลิตลง

ในปี 1985 Air Force 1 เริ่มได้รับความนิยมมากขึ้นในฐานะรองเท้าไลฟ์สไตล์ และด้วยความช่วยเหลือ จากเหล่าร้านขายสนีกเกอร์ในบัลติมอร์ (Baltimore) Nike ได้วางจำหน่าย Air Force 1 ควบคู่กับ Cortez ในโครงการ "รองเท้าประจำเดือน" จำหน่ายในสีพิเศษ จำนวนจำกัด และหมดอย่างรวดเร็ว การวางจำหน่ายครั้งนี้เปรียบเหมือนการวางรากฐานที่เหนียวแน่น ให้กับผู้ซื้อและผู้ขาย และซึมลึกลงไปในวัฒนธรรมรองเท้าผ้าใบ มีอิทธิพลมาจนถึงยุคปัจจุบัน

###  โมเดล
---
โดยปกติ Air Force 1 จะมีสามระดับความสูงของข้อเท้าด้วยกัน สูง กลาง และต่ำ (High, Mid, and Low) แต่ยังมีอีกหลายโมเดลที่ Nike ไม่เคยลงรายละเอียด และอธิบายถึงความแตกต่างของมัน ซึ่งจัดได้ว่าน่ารำคาญสำหรับผู้ซื้อ ที่ไม่สามารถรู้ข้อมูลทางการอะไรได้เลย

- __'07__  
เปิดตัวในปี 2007 ฉลองครบ 25 ปีของ Air Force 1 กับการนำรองเท้ากลับมาพัฒนาวัสดุ ปรับให้เข้ากับยุคสมัย โดยยังคงหน้าตาแบบเดิมเอาไว้ เหล็กที่เชือกรองเท้าจะไม่มีเลขปี '82 เป็นบรรทัดที่สองแล้ว

- __EasyOn__  
เน้นความสะดวกสบายสมชื่อ สวมใส่ได้ไม่ต้องใช้มือ ใช้เทคโนโลยี FlyEase ส่วนส้นจะยืดหยุ่น และดีดตัวกลับเองได้เมื่อสวมใส่

- __Fontanka__  
ดีไซน์สีสันฉูดฉาด ได้รับแรงบันดาลใจจากปาร์ตี้หลุดโลกใต้ดิน (Rave) ที่ส้นออกแบบเป็นเหมือนเทปคาสเซ็ตสอดเข้าไป เป็นโฟม React เพิ่มความนุ่มแทน Air

- __Jewel__  
หน้าตาเหมือนเดิม เพิ่มเติมคือ Swoosh เหมือนอัญมณีฝัง

- __Luxe__  
หรูหราตามชื่อ ออกแบบให้อารมณ์รองเท้าหนังหรู ๆ งานประณีตคู่หนึ่ง 

- __LV8__  
ดูเผิน ๆ ก็อาจเหมือนรุ่นข้อต่ำธรรมดา แต่ LV8 นั่นมาจากคำว่า Elevate (ยกระดับ) ที่มีส้นสูงกว่ารุ่นธรรมดา ทำให้ผู้สวมใส่สูงขึ้นอีกนิดหน่อย แต่จริง ๆ แล้วก็แทบไม่เห็นความแตกต่าง

- __Next Nature__  
รักษ์โลก กล่องกระดาษ รองเท้าทำมาจากวัสดุรีไซเคิลถึง 20 เปอร์เซ็นต์ ก็ยังดีกว่าไม่ใช้

- __Pixel__  
ออกแบบเหมือน Pixel เหมือนอุปกรณ์ดิจิตอลสมัยใหม่ 

- __Platform__  
เสริมส้นตึกเหมือนชื่อ ทรงเรียวกว่าปกติ ออกแบบเพื่อผู้หญิงโดยเฉพาะ

- __Pro Tech__  
รองเท้ากันน้ำ กันฝน รวมไปถึงส่วนเชือก ใส่ลุยทุกสภาพอากาศ แม้แต่หิมะ

- __Shadow__  
ลวดลายเล่นเงา นุ่ม และเบากว่าเป็นเท่าตัว

### ภาพรวม
---
ผันตัวจากรองเท้าบาสเก็ตบอล มาเป็นรองเท้าไลฟ์สไตล์อย่างเต็มตัว ทรงตัน พื้นรองเท้าไม่มีส่วนเว้า หนักเหมือนอิฐ Outsole แข็งทนทาน แต่ในส่วนโฟม Midsole นุ่มสบายพร้อมเทคโนโลยี Air ที่ช่วยในเรื่องรับแรงกระแทกและคืนตัวได้จริง มั่นคงและซัพพอร์ทได้ดี  เหมาะกับการแต่งตัวทุกสไตล์ วัสดุหนังแท้เหมาะสมกับราคา แต่หนังเป็นรอยยับได้ง่าย ระบายอากาศได้ดีเมื่อเทียบกับรองเท้าหนังแล้ว ต้องใช้เวลาปรับตัวกับรองเท้านานกว่าจะใส่สบาย อาจไม่เหมาะกับใส่เดินทั้งวัน แต่ใส่ได้นานกว่าจะพัง 

#### เกร็ดน่ารู้
- ใส่สบายกว่า Dunks และ Jordan 1s 
- Midsole ด้านในนุ่มกว่า Vomero 5 หรือแม้แต่คู่แข่งอย่าง New Balance 530, 2002R, 1906R หรือ 990v6 แต่ด้วยความที่มันอยู่ใน Cupsole (Outsole ที่หล่อขึ้นจากยางชิ้นเดียว) ทำให้มันแข็ง และเฟิร์มกว่ารองเท้าทั่วไป
- ส้นดูสูง แต่สูงกว่า Vomero 5 แค่ 0.3 มม. เตี้ยกว่า New Balance 530, 2002R, 1906R หรือ 990v6
- ส่วนที่กว้างสุดของ Toebox เล็กกว่า Vomero 5, New Balance 530, 1906R ประมาณ 3-4 มม. ด้วยความที่เป็นหนังทำให้แข็งและรู้สึกรัดไม่สบาย

### อ้างอิง
- [Runrepeat](https://runrepeat.com/nike-air-force-1-07) ผลทดสอบแล็บ 
- [Nike](https://www.nike.com/a/air-force-1-history) ประวัติความเป็นมา
- [Sotheby's](https://www.sothebys.com/en/articles/the-40-year-anniversary-of-the-air-force-1) ประวัติความเป็นมา