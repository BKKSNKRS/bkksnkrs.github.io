---
title: Nike Cushioning
tags: Nike
comments: true
---

ระบบรองรับแรงกระแทก (Cushioning system) ของ Nike มีหลายประเภทด้วยกัน บทความนี้จะอธิบายถึงความแตกต่างของพวกมัน ที่ Nike ไม่เคยระบุไว้ให้ชัดเจน

![Nike Tailwind](/assets/img/Nike/tailwindair.jpg)

## Nike Air

ระบบรองรับการกระแทกของ Nike ที่เป็นที่รู้จักมากที่สุด เปิดตัวในปี 1978 ในรองเท้า Nike Tailwind ฝังอยู่ข้างในตัว Midsole เป็นอากาศที่ถูกอัดอยู่ในตัวยาง ซึ่งจะยุบลงเมื่อมีแรงกระแทก และคืนตัวกลับสู่รูปร่างเดิม ในเวลาต่อมาได้มีการทำให้ระบบ Air มองเห็นได้จากภายนอก (Visible Air) และมีการปรับเปลี่ยนดีไซน์รูปลักษณ์ของระบบนี้ ไปตามโมเดลต่าง ๆ ไม่ว่าจะเป็น Nike Air Max 1, 90, 95, 97, 270, Dn, Plus หรือ Solo แต่ก็ยังมีการใช้งานโดยที่มองไม่เห็นจากภายนอกเช่นกัน เช่น [[Nike Air Force 1]]

## Nike Zoom


![Zoom Air Unit](https://www.runmagazine.asia/wp-content/uploads/2019/11/Nike_Zoom_Air_How_it_works_43206.gif)
หรืออาจเห็นกันในชื่อ Air Zoom ถูกออกแบบมาให้ตอบสนอง และคืนตัวได้เร็วมากขึ้น ยังคงหนีไม่พ้นการใช้อากาศ แต่ครั้งนี้ด้านในเป็นเส้นใยไฟเบอร์ที่ยืดหยุ่น ลดการใช้งานจากกล้ามเนื้อ ถูกนำมาใช้ครั้งแรกในรองเท้าฟุตบอล Nike Air Mauruder ในปี 1995 และถูกนำมาใช้ในรองเท้าวิ่งในเวลาต่อมา

## Nike ZoomX

ต้องยกเครดิตให้ Nike กับการที่เป็นคนริเริ่มซูเปอร์โฟมนี้ขึ้นมา และยังเป็นโฟมที่คืนพลังงานได้มากที่สุด ZoomX คือ Midsole ที่ทำจาก PEBAX โฟมดัดแปลงมาจาก PEBA [[Polyether block amide คือ เทอร์โมพลาสติก อีลาสโตเมอร์ (TPE) ที่มีประสิทธิภาพสูง ยืดหยุ่น ทนแรงกระแทก คืนพลังงานสูง เบากว่าพลาสติกทั่วไป ::rsn]] จดทะเบียนโดย Arkema บริษัทชั้นนำของฝรั่งเศส Nike มีการพัฒนาโฟมตัวนี้อยู่เรื่อย ๆ

- __2017 - 2021__ ZoomX 1.0 นุ่มมาก ๆ แต่ไม่ทน เกิดรอยย่นง่าย วิ่งไปได้ 200-300 กม. ก็จะรู้สึกเสื่อมสภาพ ไม่คุ้มราคา รองเท้าได้ใช้โฟมนี้ได้แก่ Nike Vaporfly, Nike Air Zoom Alphafly Next%, Nike ZoomX Invincible Run และ Nike Pegasus Turbo 2
- __2021__ Nike เปิดตัว Vaporfly Next% 2 ซึ่ง ZoomX มีความเฟิร์มและทนทานกว่า ทั้งที่เป็นโฟมตัวเดียวกันและ Nike ไม่ได้แจ้งรายละเอียดเอาไว้
- __2022__ เช่นเดียวกับ Nike ZoomX Invincible Run 2 และ Alphafly Next% 2 ที่เปิดตัวในปีนี้ ผู้คนรู้สึกว่าโฟมตัวนี้คุ้มค่ากับราคาที่จ่ายไปมากขึ้น จากที่ใช้งานได้ยาวนานขึ้น ไม่นับรุ่น Streakfly
- __2023__ Nike ได้เปิดตัว Vaporfly 3 และ ZoomX Invincible 3 ผลทดสอบแล็บวัดได้ว่าเฟิร์มกว่าเดิม 16% แม้คนจะบอกว่านุ่มกว่าเดิมก็ตาม

โฟมตัวนี้เหนือกว่า React และ EVA ทั่วไปอย่างแน่นอน

### Nike Recycled ZoomX 
เปิดตัวใน Pegasus Turbo ทำจากเศษ ZoomX ที่เหลืออัดรวมกัน ห่วยแตก น้ำหนักเยอะขึ้น นุ่มน้อยกว่า และคืนพลังงานได้น้อยกว่า 