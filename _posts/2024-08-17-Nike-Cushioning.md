---
title: Nike Cushioning
tags: Nike
comments: true
---

ระบบรองรับแรงกระแทก (Cushioning system) ของ Nike มีหลายประเภทด้วยกัน บทความนี้จะอธิบายถึงความแตกต่างของพวกมัน ที่ Nike ไม่เคยระบุไว้ละเอียดนัก

![Nike Tailwind](/assets/img/Nike/tailwindair.jpg)

## Nike Air

ระบบรองรับการกระแทกของ Nike ที่เป็นที่รู้จักมากที่สุด เปิดตัวในปี 1978 ในรองเท้า Nike Tailwind ฝังอยู่ข้างในตัว Midsole เป็นอากาศที่ถูกอัดอยู่ในตัวยาง ซึ่งจะยุบลงเมื่อมีแรงกระแทก และคืนตัวกลับสู่รูปร่างเดิม ปัจจุบันก็มีการใช้เทคโนโลยีนี้ ในรุ่นยอดนิมยมอย่าง[[Nike Air Force 1]]

### Nike Air Max

ในเวลาต่อมาได้มีการทำให้ระบบ Air มองเห็นได้จากภายนอก (Visible Air) เพิ่มอากาศให้มากที่สุด จึงได้ชื่อว่า Air Max และมีการปรับเปลี่ยนดีไซน์รูปลักษณ์ของระบบนี้ ไปตามโมเดลต่าง ๆ ไม่ว่าจะเป็น Nike Air Max 1, 90, 95, 97, 270, Dn, Plus หรือ Solo

## Nike Zoom

![Zoom Air Unit](https://www.runmagazine.asia/wp-content/uploads/2019/11/Nike_Zoom_Air_How_it_works_43206.gif)
หรืออาจเห็นกันในชื่อ Air Zoom ถูกออกแบบมาให้ตอบสนอง และคืนตัวได้เร็วมากขึ้น ยังคงหนีไม่พ้นการใช้อากาศ แต่ครั้งนี้ด้านในเป็นเส้นใยไฟเบอร์ที่ยืดหยุ่น ลดการใช้งานของกล้ามเนื้อ ถูกนำมาใช้ครั้งแรกในรองเท้าฟุตบอล Nike Air Mauruder ในปี 1995 และถูกนำมาใช้ในรองเท้าวิ่งในเวลาต่อมา

## Nike ZoomX

ต้องยกเครดิตให้ Nike กับการที่เป็นคนริเริ่มซูเปอร์โฟมนี้ขึ้นมา และยังเป็นโฟมที่คืนพลังงานได้มากที่สุด ZoomX คือ Midsole ที่ทำจาก PEBAX โฟมดัดแปลงมาจาก [[Polyether block amide คือ เทอร์โมพลาสติก อีลาสโตเมอร์ (TPE) ที่มีประสิทธิภาพสูง ยืดหยุ่น ทนแรงกระแทก คืนพลังงานสูง เบากว่าพลาสติกทั่วไป::rsn]]PEBA จดทะเบียนโดย Arkema บริษัทชั้นนำของฝรั่งเศส Nike มีการพัฒนาโฟมตัวนี้อยู่เรื่อย ๆ

- __2017 - 2021__ นับเป็น ZoomX 1.0 นุ่มมาก ๆ แต่ไม่ทน เกิดรอยย่นง่าย วิ่งไปได้ 200-300 กม. ก็จะรู้สึกเสื่อมสภาพ ไม่คุ้มราคา รองเท้าได้ใช้โฟมนี้ได้แก่ Nike Vaporfly, Nike Air Zoom Alphafly Next%, Nike ZoomX Invincible Run และ Nike Pegasus Turbo 2
- __2021__ Nike เปิดตัว Vaporfly Next% 2 ซึ่ง ZoomX มีความเฟิร์มและทนทานกว่า ทั้งที่เป็นโฟมตัวเดียวกันและ Nike ไม่ได้แจ้งรายละเอียดเอาไว้
- __2022__ เช่นเดียวกับ Nike ZoomX Invincible Run 2 และ Alphafly Next% 2 ที่เปิดตัวในปีนี้ ผู้คนรู้สึกว่าโฟมตัวนี้คุ้มค่ากับราคาที่จ่ายไปมากขึ้น จากที่ใช้งานได้ยาวนานขึ้น ไม่นับรุ่น Streakfly
- __2023__ Nike ได้เปิดตัว Vaporfly 3 และ ZoomX Invincible 3 ผลทดสอบแล็บวัดได้ว่าเฟิร์มกว่าเดิม 16% แม้คนจะบอกว่านุ่มกว่าเดิมก็ตาม

โฟมตัวนี้เหนือกว่า React และ EVA ทั่วไปอย่างแน่นอน

### Nike Recycled ZoomX 
ปิดตัวใน Pegasus Turbo ทำจากเศษ ZoomX ที่เหลืออัดรวมกัน ห่วยแตก น้ำหนักเยอะขึ้น นุ่มน้อยกว่า และคืนพลังงานได้น้อยกว่า 

## Nike React

เปิดตัวไล่เลี่ยกับ ZoomX ในปี 2017 ทำจาก [[เทอร์โมพลาสติก อีลาสโตเมอร์ มีความยืดหยุ่นสูง ทนทาน แปรรูปได้ด้วยความร้อนคล้ายพลาสติก::rsn]]TPE ผสมกับ[[เอทิลีนไวนิลแอซีเตด โพลิเมอร์ขนิดหนึ่ง น้ำหนักเบา ไม่ซับน้ำ ซับกระแทก อายุการใช้งานยาวนาน::rsn]]โฟม EVA ซึ่งราคาถูกกว่า PEBA แต่ก่อน Nike จะใช้ Lunarlon ซึ่งเป็นเทคโนโลยีที่ตามหลัง Boost ของ Adidas พอควร จึงเริ่มคิดค้น React ขึ้นมา

Nike เริ่มใช้เทคโนโลยีนี้ในรองเท้าบาสเก็ตบอล และนำมาใช้ในรองเท้าวิ่งไม่กี่เดือนหลังจากนั้น เหมาะกับรองเท้าฝึกซ้อม แต่ขาดการตอบสนองที่ไว และการคืนพลังงานที่มาก ทำให้ไม่เหมาะกับการแข่งทำความเร็ว Nike จึงนำไปใช้กับรองเท้าเทรล หรือรองเท้าฝึกซ้อมประจำวันอย่าง Nike Pegasus 40

## Nike ReactX

ในปี 2023 ได้เปิดตัว ReactX ซึ่งคืนพลังงานได้มากกว่าเดิม 13% ลดคาร์บอนฟุตปรินท์ไป 43% เริ่มใช้ใน Nike InfinityRN 4 และได้นำมาใช้ใน Nike Pegasus 41 เช่นกัน แต่ก็ยังคืนพลังงานได้ไม่เท่า ZoomX

## Nike Phylon

ทำขึ้นจาก [[Compressed Molded EVA คือการขยาย EVA ด้วยความร้อน นำใส่แม่พิมพ์และทำให้เย็นลง::rsn]]CMEVA น้ำหนักเบา เฟิร์ม ตอบสนองได้ดีในระดับหนึ่ง และราคาถูก ใช้กับพวกรองเท้าวิ่งเริ่มต้นอย่าง Nike Revolution 7 หรือ Nike Interact Run

### Nike Phylite

ผสมกันระหว่าง Phylon 60% และยางตัน (Solid Rubber) 40% ทำให้ทนทานพอจะเป็นได้ทั้ง Midsole และ Outsole ถึง Phylite จะเบากว่ายางทั่ว ๆ ไป แต่มันหนักกว่า Phylon

## Nike Lunarlon (LunarLite) / Renew

ทั้งคู่คือเทคโนโลยีเดียวกัน ทำจากโฟม EVA ผสม[[Nitrile Rubber ยางไนไตรล์ ทนความร้อน ทนการเสื่อมสภาพ ยืดหยุ่นได้ดีในระดับหนึ่ง::rsn]]โฟม NBR เบากว่า Phylon ทั่วไป 30% ชื่อได้แรงบันดาลใจมาจากการที่นักบินอวกาศโดดบนดวงจันทร์ ช่วยกระจายแรงกระแทกให้ทั่วเท้า พบในรองเท้าบาสเก็ตบอล Nike Hyperdunk 2012, 2013, 2014 และยังมีการนำมาใช้ในรองเท้าวิ่ง เทนนิส สเก็ตบอร์ดอีกมาก Renew คือเวอร์ชั่นล่าสุดของ Lunarlon เพียงแต่นำมาเปลี่ยนชื่อใหม่

## Nike Cushlon

พัฒนามาจาก Phylon ด้วยการปรับเปลี่ยนอัตราส่วนผสมยาง ยางมากข้ึน นุ่มกว่า ซับแรงกระแทกได้มากกว่าเดิม ทนทาน ใช้งานได้ยาวนานขึ้น ผลิตได้ในราคาที่ถูก ปัจจุบันคือ Cushlon 3.0 ถูกนำไปใช้งานกับรองเท้าวิ่งประจำวันอย่าง Nike Vomero 17 หรืออย่าง Nike Winflo 11

## Nike Joyride

เม็ดพลาสติก TPE 10,000+ เม็ด อยู่ข้างใน Midsole รับแรงกระแทกได้ดีกว่า Nike Pegasus 36 (Cushlon) ถึง 14% การบรรจุม็ดพลาสติกก็คำนึงถึงการที่เท้าสัมผัสพื้น เม็ดพลาสติกที่ส้นจะมีจำนวนมากกว่า เพื่อรับแรงกระแทกที่มากกว่า แต่ Joyride ดูจะเป็นการตลาด ที่จะทำให้คุณสนุกสนาน (Joy) ไปกับทุกเที่ยว (Ride) มากกว่าเน้นไปที่ประสิทธิภาพ แต่ก็ถือว่าเป็นเทคโนโลยีที่ช่วยให้เราได้สนุกสนานจริง ๆ

## Nike Shox

เปิดตัวครั้งแรกในปี 2000 เป็นเสาเล็ก ๆ กลวง ๆ อยู่ใน Midsole ทำจาก [[โพลียูรีเทน สารโพลีเมอร์ชนิดหนึ่ง เหนียว ยืดหยุ่นสูง และหนาแน่น::rsn]]Polyurethane (PU) ช่วยซับแรงกระแทก ส่วนมากจะเป็นเสากลม แต่ก็มีสามเหลี่ยม สี่เหลี่ยม ซึ่ง Nike อ้างว่ามั่นคงกว่า

#### อ้างอิง
- [Runrepeat](https://runrepeat.com/guides/running-shoe-foams-guide), [Running Ahead](https://axiomdesignpdx.wordpress.com/category/midsole/), [WEARTESTERS](https://weartesters.com/nike-cushioning) ข้อมูลโฟมชนิดต่าง ๆ